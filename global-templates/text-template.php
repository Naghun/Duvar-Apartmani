<div class="col-12 d-flex">
    <p class="d-flex justify-content-center text-justify">Blagaj ili BLAGI GAJ 
    - Etimologija imena ovog pitoresnog gradića na smaragdnoj rijeci Buni govori dovoljno sama za sebe. Blagaj je oaza svježine u hercegovačkom kršu u 
    koji se dolazi zbog njegove ljepote, očaravajuće prirode i povijesti po kojoj hodate. 
    Gradić koji se na bajkovit način isprepliću povijest i neponovljivi prirodni ambijent, 
    magično je privlačan za turiste koji pored odmora i dobrog zalogaja uz šum i svježinu bistre rijeke žele upoznati kulturu i običaje koji ovdje čak sezu 5 hiljada godina prije 
    Hrista. O tome svjedoči prahistorijsko naselje Zelena pećina koja se nalazi na visokoj klisuri iznad vrela Bune zbog čega je pristup ovog lokaliteta veoma težak.

    Zelena pećina je otkrivena 1955. godine i u njoj je pronađeno keramičko posuđe inpreso stila tipično za razdoblje Neolita. Proglašena je palentološkim spomenikom 
    prirode i arheološko područje Zelene pećine svrstana je u nacionalne spomenike BiH. Povijesno nasljeđe Blagaja je veoma bogato što dokazuje čak 11 zaštićenih 
    kulturno povijesnih spomenika teško da se može negdje naći ovako mali gradić sa svega 3000 stanovnika s većom i raznovrsnijom riznicom. 
    </p>
</div>